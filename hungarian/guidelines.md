## Útmutató a járványkitörés korai szakaszához
A Vuhanból eredő koronavírus-járvány körülbelül az esetek 20%-ában jár súlyos tünetekkel és 2%-ban végződik halállal. A lappangási idő általában 3 nap, de akár 14 nap is lehet, és vannak jelentések 24 és 27 napos lappangási időről is. A vírus nagyon fertőző, rendkívüli beavatkozás híján az új esetek számában napi 50%-os növekedésre is számítani lehet (a vírus R0 reprodukciós rátája 3-4). Ha kiterjedt világ- vagy helyi járvánnyá válik, mindenki életét megváltoztatja. Feltétlenül cselekednünk kell a járvány korlátozása és megállítása érdekében, nem szabad elfogadnunk annak terjedését. Az alábbiakban irányelveket adunk meg az egyéni, közösségi és kormányzati fellépésekhez. 


‍
## Töltse le útmutatóinkat PDF formátumban

[Alapvető útmutató a koronavírusról](https://github.com/necsi/source-translation-text/raw/master/hungarian/pdf/essential_hu.pdf)

[Útmutató családoknak](https://github.com/necsi/source-translation-text/raw/master/hungarian/pdf/family_hu.pdf)

[Útmutató magas kockázatú intézményeknek](https://github.com/necsi/source-translation-text/raw/master/hungarian/pdf/high-risk_hu.pdf)

[Útmutató az önizolációhoz](https://github.com/necsi/source-translation-text/raw/master/hungarian/pdf/self_isolation_hu.pdf)

[A széleskörú tesztelés képes megállítani a koronavírus terjedését]()

[Útmutató vállalkozásoknak](https://github.com/necsi/source-translation-text/raw/master/hungarian/pdf/business_hu.pdf)

[Javaslatok döntéshozók számára](https://github.com/necsi/source-translation-text/raw/master/hungarian/pdf/policymakers_hu.pdf)

[Útmutató egyének, közösségek, kormányzatok számára](https://github.com/necsi/source-translation-text/raw/master/hungarian/pdf/individual_community_government_hu.pdf)

[Légzőszervi egészséggel javítani a COVID-19 lefolyását](https://github.com/necsi/source-translation-text/raw/master/hungarian/pdf/respiratory-health_hu.pdf)

[Útmutató szupermarketek, élelmiszerboltok, patikák számára](https://github.com/necsi/source-translation-text/raw/master/hungarian/pdf/supermarket_grocery_stores_pharmacies_hu.pdf)

[Közösségi segítség a COVID-19-hez](https://github.com/necsi/source-translation-text/raw/master/hungarian/pdf/CommunitySupport.pdf)

[Munkavállalók biztonsága és szűrése: kérdések munkáltatók részére](https://github.com/necsi/source-translation-text/raw/master/hungarian/pdf/Questionaire.pdf)‍





























## Egyéb hasznos útmutatók
Kézikönyv a COVID-19 megelőzésehez és kezeléséhez

Betegek vérellátása a 2020-as COVID-19-világjárvány ideje alatta
‍

## Útmutató családoknak
A kockázatosabbá vált területeken, ahol a kormány nem hoz megfelelő intézkedéseket, kihívást jelent a család vagy csoport védelme. Ahogy a tűz terjedéséhez éghető anyagok sora szükséges, úgy a COVID-19 terjedéséhez is egyes emberek megfertőződése kell. A megoldás:

Csökkenteni a családtagok és mások közötti érintkezéseket, biztosítva az alapvető szükségleteket, és a kockázat növekedésével
Biztonságos hely kialakítása, mely azáltal védi meg a benne lévőket, hogy közösen elhatározzák, védelem nélkül nem lépnek fizikailag kapcsolatba sem másokkal, sem mások által megérintett tárgyakkal.
Tehát a biztonságos helyek a vírus terjedését is fékezik, mert tagjaik nem vesznek részt betegség továbbadásában. A különböző biztonságos helyek egyesülhetnek is, így növelve a biztonságos hely kiterjedését. Az alábbiakban a családoknak szánt útmutató következik.

‍


## Csökkenteni a családtagok és mások közötti érintkezéseket:
Figyelmesen olvassa át az egyének szóló útmutató és ossza meg családtagjaival. Beszéljék meg, milyen módon csökkentik a másokkal való érintkezést.
A családi összejöveteleket virtuálisan bonyolítsák le. A mostani járványkitőrést vagy legyőzzük vagy kiterjedtté válik. Előbbi esetben néhány hónap elteltével a dolgok normalizálódnak. Útobbi esetben másfajta intézkedésekre lesz szükség.
Győződjön meg róla, hogy Ön és családjának tagjai megfelelő készletekkel rendelkeznek, beleértve a vényköteles gyógyszereket. Gondoljon családja kiszolgáltatott tagjaira is - beleértve az időseket, vagy bárki 50 évesnél idősebbet, valamint a krónikus betegeket - mikor a másokkal való érintkezés kockázatát mérlegeli. Csökkentse a másokkal való érintkezéseiket, támogassa őket, lehetővé téve, hogy otthon maradjanak és ne kelljen nyilvános helyre menniük.
Fontolja meg, hogy a kollektív lakóegységekben élőket (idősotthonok, szociális gondozói központok) átmenetileg elszigeteltebb szállásokba költözteti, például magánlakásba vagy kiscsoportos közösségekbe.
Az olyan helyeken, ahol az érintkezést nem lehet csökkenteni, beszéljen a közös helyiségek felelőseivel az átvitellel szembeni óvintézkedések fokozása érdekében.
Kerülje a nyilvános összejöveteleket és helyeket, beleértve a különböző eseményeket, éttermeket, különösen a zárt tereket.
Biztonságos helyek kialakítása magas kockázatú mellett:
A biztonságos helyek fő célja, hogy emberek egy csoportja elkülönülő egyéget alkotva minimalizálja a csoporton kívüliekkel a fizikai kontaktust, miközben önálló és önfenntartó marad.
Egyéni szinten nem kell megvárni a kormányzat felülről-lefelé jövő, központilag vezérelt intézkedéseit. Drasztikus, tervszerű intézkedések hiányában, az önszerveződő, alulről-felfelé létrehozott biztonságos helyek is segítenek. Fokozatosan bővülve, a biztonságos helyek lassítják, vagy akár meg is állítják a járvány kitörését.
Kiindulópontjuk lehet egy család vagy csoport által közösen használt szálláshely. Több ilyen szálláshelyet lehet egyesíteni, ideértve a köztük való közlekedést (gyalog vagy autóval), ha a biztonság érdekében megfelelő szabályokat hoznak és tartanak be. A biztonságos helyek sikeres kialakításához, elengedhetetlen, hogy MINDEN EGYES tagja egyetértsen a külső érintkezések minimalizálásával és be is tartsa azt. A viselkedés és együtműködés módjaira vonatkozóan is világos utasítások szükségesek. Ugyanazon biztonságos hely tagjainak tudniuk kell egymás korábbi utazásairól és egészségügyi állapotáról, és felelősséget kell vállalniuk egymás egészségségéért.
Ahhoz hogy egyes személyek elkötelezhessék maguk egy közös hely felé, meg kell állapodni a munkahelyekkel, iskolákkal, családdal, barátokkal. Az otthonmaradáshoz szükség lehet a munkáltató hozzájárulására, vagy fizetés nélküli szabadság igénylésére.
Hosszabb időt eltölteni egy biztonságos helyen (legalább egy-két hetet) előkészítést igényel, beleértve a készletek beszerzését, azonban a szükséges dolgok megvásárlása során legyen rendkívül elővigyázatos a tömegnek való kitettség miatt. Ilyen feltételek mellett hasznos lehet valamilyen túlélési stratégiát követni. A szükségletekre tudatosan előre felkészülni döntő fontosságú, mivel minden egyes út valamekkora kockázattal jár.
Ahol lehet, szervezze meg az ellátás házhozszállítását, beleértve az ennivalóét is, ezzel korlátozva a boltbamenések számát. Valamennyire így is ügyelnie kell, mivel a házhozszállított árukat is kézbe kellett vennie valakinek. Ha nincs kifejezett megállapodása a szállítójával a kesztyű használatáról, a fertőzött területekn javasolt az árucikkek megtisztítása, ferőtlenytése.
Az elkerülhetetlen tennivalók lebonyolítását, ideértve a vásárlást, melyek mindenképp megkövetelnek valamennyi érintkezést, az érintetteknek előre meg kell tervezniük, hogy minimalizálhassák az érintkezés időtartamát. A biztonságos helyekről való kilépés és az oda visszatérés óvintézkedéseket igényel. Használjon megfelelő személyes védelmet, ideértve a kesztyűt és az egyszer használatos eszközöket (papír törlőkendő) olyan tárgyak megragadásához és mozgatásához, melyekhez nem szabadna hozzáérnie, kézferőtlenítőt és alkoholt a kézmosáshoz, és maszkot. A visszatérés mosakodást és fertőtlenítést igényel (lehetőleg) belépés előtt vagy belépéskor.
Támogassa a csoporton belüli párbeszédet és az egymás iránti odafigyelést, hogy a biztonságos hely tagjai egymással jó kapcsolatban, és lelkileg egészségesek maradjanak. Elengedhetetlen annak felismerése, hogy a jelenlegi vészhelyzet rendkívüli intézkedéseket és áldozatokat követel. Noha ez megnyugtatóan hat, de nem helyettesíti egymás kölcsönös támogatását.
A biztonságos hely tagjainak tájékozódniuk kell a szükséges teendőkről, arra az esetre, ha egy vagy több tag fertőzés jeleit mutatná. A teendők országonként/államonként/területenként eltérnek, és dinamikusan változnak. Valamennyi tag tájékoztassa a csoport többi tagját a készenléti terv alakulásáról és elérhetőségeikről. Abban az esetben, ha bármely tag fertőzés tüneteit mutatná, a többinek haladéktalanul cselekednie kell, hogy leteszteljék és az eredmények megérkeztéig elővigyázatosságból elkülönítsék.
A járvány terjedése elkerülhetetlenül nehéz döntések meghozatalához vezet, elhagyjuk-e a biztonságos helyet, hogy olyan családtagon vagy baráton segítsünk, aki nem tagja a biztonságos helynek? E döntésekre egyénenként fel kell készülni.

Magas kockázattal szembesülve lesznek hibás döntéseink, melyek veszélyeztetik a biztonságot. A túlreagálás elkerülése végett fontos tudatosítanunk, hogy egyetlen mulasztás önmagában valószínűleg ártalmatlan. Viszont ha folytatólagos, akkor a veszély drámaian megnő. A megfelelő tanulságok levonása fontosabb kell, hogy legyen, mint vádaskodásni, hibáztatni vagy megbüntetni.

## Útmutató egyén és közösség kapcsolatához
Vállaljon felelősséget saját egészségéért, és viseljen felelősséget szomszédai egészségéért is, tudatosan és fegyelmezetten.
Ügyeljen a távolságtartásra.
Nyilvánosan helyen vagy közösen használt helyiségekben ne érintsen meg semmilyen felületet.
Kerülje az összejöveteleket.  
Kerülje a közvetlen érintkezést, mosson rendszeresen kezet, és zárt térben viseljen maszkot, hogy ne fertőzze meg a többieket. 
Tüsszentéskor és köhögéskor takarja el az orrát és a száját.
Rendszeresen mérje testhőmérsékletét, figyeljen a fertőzés kezdeti tüneteire (köhögés, tüsszögés, orrfolyás, torokfájás)
Vonuljon karanténba, ha kezdeti tüneteket észlel.
Ha tünetei súlyosbodnak, a hatósági ajánlásoknak megfelelően szervezze meg egészségügyi intézménybe szállítását; kerülje a tömegközlekedést, viseljen maszkot.
Magas kockázatú területeken az alapvető szükségleteket anélkül biztosítsa a közösség tagjai számára, hogy érintkezne velük; például hagyja ellátmányt a ház előtt.
Másokkal egyműködve hozzon létre biztonságos helyeket / védett közösségeket. Beszéljen családjával, barátaival a biztonságról, beszéljék meg a biztonsági előírásokat, hogy meg tudják ítélni, ki mennyire követi őket, állapodjanak meg közös irányokban, utólagosan értékeljék ki ezeket, osszák megy egymással a felmerülő nehézségeiket, aggodalmaikat, lehetőségeiket.
Kezelje fenntartásokkal a híreszteléseket és ne terjesszen valótlanságokat.
Közösségi és kormányzati útmutató
Aktív, fertőzött közösségek és országok határain tünetetek szűrése határátlépéskor.
Fertőzés kockázatának kitett egyének 14 napos karanténja fertőzésmentes területre való belépéskor.
Megnövelt kockázatú területeken a környéket egyéni védőfelszerelésben (EVF) háztól-házig járó, a közösséget a tünetekre infravörös hőmérővel tesztelő csapatok szervezése.
Szintén a háztól-házig csapatok azonítsák a támogatásra szorulókat.
Kormányzati útmutató
Stratégiai erőforrások, úgymint maszkok, egyéni védőfelszerelések (EVF), tesztek előzetes beszerzése, és kézbesítési útvonalak felállítása
Fertőzött és fertőzésgyanús területek azonosítása.
A fertőzött és fertőzésmentes területek közötti nem alapvető közlekedés megszüntetése.
Az igazoltan fertőzött, valamint a fertőzésgyanús egyének egymástól is szeparált elkülönítése kijelölt intézményekben, melyek gyógyászati eszközökkel elengendően fel van szerelve, beleértve az egyéni védőfelszereléseket (EVF).
A tüneteket mutatók egy külön erre a célra kialíkott folyamaton keresztül jussanak a kijelölt egészségügyi intézményekbe tesztelésre, a tömegközlekedést és taxit elkerülve.
Az igazolt fertőzöttek közelében minden fertőzésgyanús egyén elkülönítése és tesztelése.
A lakosság tájékoztatása:
Jellemző tünetekről és fertőzésmódokról
Hangsúlyozva a magas fertőzőképességet és az általában enyhe tüneteket, hogy minél többen forduljanak orvoshoz.
Jobb személyi higiéniára ösztönzés, beleértve a gyakori kézmosást, maszk viselését közterületen és a személyes érintkezések elkerülését.
Nyilvános összejövetelek beszüntetése
Különös figyelmet fordítani az zsúfolt, zárt intézményekbe ki-bejárók egészségének monitorozására. Ilyen intézmények például: börtönök, egészségügyi, rehabilitációs intézmények, nyugdíjasotthonok, lakóotthonok, gondozóintézmények, kollégiumok, turistaszállók.
Támogassa a közösségi felelősségvállalást a fertőzött területeken
Minden környék/közösség válasszon ki egy csoport emebert, akik napi munkája gyakori társas érintkezéssel jár. Napi szinten kövessék az ő egészségi állapotukat az egyes fertőződések felismerése, és a betegség továbbadásának elkerülése érdekében.
Vegyen részt a kommunikációban és a források elzárt területekre való eljuttatásában
Egyeztessenek nemzetközi csoportokkal és a WHO-val, osszák meg egymással információikat az esetek azonosításával, betegek korábbi utazásaival, kezelésekkel, megelőzési stratégiákkal és az orvosi felszerelések hiányával kapcsolatban.
Készüljenek fel a nem COVID-19-cel fertőzött, de COVID-19-hez hasonló tüneteket mutatók kezelésére.
Az olyan területeken, ahol a fertőzés aktívan terjed
Zárjanak be a vallásgyakorlási helyszínek, egyetemek, iskolák és vállalatok.
Az emberek kötelezően maradjanak otthon és legyen megoldott a szükséges dolgok házhozszállítás anélkül, hogy emberek érintkezniük kellene egymással.
Végezzenek háztól-házig felderítést a korai tüneteket mutatók felismerése és az igények felmérése érdekében megfelelő egyéni védőfelszerelésben, aktív közösségi részvétellel.
Útmutató vállalkozásoknak
Az alábbiakban egy sor intézkedés következik, melyet vállalkozások a koronavírus terjedésének megelőzése érdekében tehetnek. Vannak köztük kifejezetten élelmiszerboltok és szállásadók számára szólók is.

Megjegyzés: a franciaországi Nemzetközi Kereskedelmi Kamara ezeket az irányelveket követi.

‍


### Általános 
Tegyenek azért, hogy az alkalmazottak és családjaik megértsék, miként fertőz a koronavírus, és miként lehet megakadályozni, hogy fertőzzön.
Dolgozzanak ki minden adott szervezet számára testreszabott irányelveket a fertőzés átvitelének csökkentése és a lelkiismeretes megvalósítás érdekében.
Gondoskodjanak róla, hogy az alkalmazottak tudják, hogy már az enyhe tünetekkel se legyenek jelen a munkahelyen vagy személyes találkozókon, és hogy nem jár büntetés a betegszabadság igénybevételéért. Állítsanak fel rendszert az esetbejelentéshez.
Gondoskodjanak az alkalmazottak megfelelő betegbiztosításáról, hogy ne féljenek orvoshoz fordulni, ha akárcsak enyhe tüneteik vannak.
Vegyék fel a kapcsolatot a helyi egészségügyi intézményekkel az alkalmazottak gyors COVID-19-tesztelésének koordinálása érdekében.
Legyen tartalékuk a legszükségesebb dolgokból (kézfertőtlenítő, alkohol, maszk, infravörös érintés nélküli hőmérő) arra az esetre, ha a körülmények romlanak, és az alkalmazottak nem férnének ezekhez hozzá.
A leggyengébb láncszemének erősítése csökkenti a szervezet sérülékenységét.
Találkozók, utazás, látogatók  
A talákozók virtuálisan bonyolítsák le
Szervezzék meg, hogy aki csak lehetséges, otthonról dolgozzon
Korlátozzák a magasabb kockázatú zónákba utazást (Vörös, Narancssárga, és még a Sárga zónába is)
Küszöböljenek ki minden nélkülözhető utazást
Változtassanak a vállalat működésén, hogy a látszólag nélkülözhetetlen utazás feleslegessé váljon.
Korlátozzák a látogatók számát, és állítsanak fel eljárásrendet a látogatók kikérdezéséhez és elutasításához lakóhelyük Zónája, valamint a koronavírus-megelőzési szempontok alapján. A látogatók tüneteit érkezéskor ellenőrizzék.
Munkahelyek
Munkaszervezezésben mozduljanak el a rugalmas és lépcsőzött munkaidő,műszakok felé az egyidejűleg ottartozkodás csökkentése érdekében. Az ottlévők száma a normál üzem legfeljebb 50%-a legyen.
A munkáltatók kérjék meg az igazoltan fertőzött területekről érkező, vagy az utazásuk során fertőzöttekel esetleg kapcsolatba került  alkalmazottaikat 14 napos otthoni karanténra, mielőtt bejönnének dolgozni. A munkáltatók szorosan kövessék nyomon az egészségüket, jelentsék ha változást és kérjenek orvosi segítséget.
A belépési pontokon személyzete rendelkezzen infravörös érintés nélküli homloklázmérővel.
Napi szintén mérjék a dolgozók testhőmérsékletét és biztosítsanak számukra maszkot, ahol nem kerülhető el a szoros érintkezés másokkal [1]
Tereljék el az épületbe menő forgalmat a belépéskor történő kézmosás elősegítése érdekében és helyezzenek ki kézfertőtlenítőket az irodába bejáratához.
Szervezzék meg, hogy az alkalmazottak ne a lifteknél tömörüljenek. A liftek normál kapacitásuk felénél többet ne vigyenek.
Gondoskodjanak róla, hogy a dolgozók munkatere egymástól legalább 1 méter távolságra legyen, és valamennyi munkatér legalább 2,5 négyzetméter legyen. Az olyan irodákban, ahol sokan dolgoznak együtt, ezeket a minimum értékeket tovább kell növelni.
Fertőtlenítsék a közösen használt helyiségeket, a nagy forgalmú tereket, gyakran megérintett felületeket.
Ha elengedhetetlen a légkondícionáló használata, a belső keringtetést kapcsolják ki. Heti rendszerességel tisztítsák/fertőtlenítsék/cseréljék a kulcsfontosságú elemeket, szűrőket.
Az étkezést szórják szét, tartsanak 1 méteres távolságot evés közben és ne üljenek egymással szemben. A konyhai eszközöket/evőeszközöket válasszák külön és gyakran fertőtlenítsék. Az étkezde személyzetének egészségét gyakran ellenőrizzék.
Rendeljenek ételt ahelyett, hogy eljárnának máshová. Segítsenek a rendelés és az étel, higiénikus, személyes érintkezés nélküli átvételében. Ne alakuljanak ki sorok.
Gondolják át, az alkalmazottak hogyan járnak munkába, és dolgozzanak ki ajánlásokat a tömegközlekedés elkerülése, vagy a lehető leghigiénikusabb lebonyolítása érdekében, beleértve a felületek megérintésének elkerülését, kézmosást és maszk használatát veszélyesebb térségekben.
Egyértelműnek kell lennie, hogy a munkahelyi vírussal kapcsolatos eljárásrendek betartásáért-betartatásáért ki és milyen módon felelős.
Kiskereskedelem, vendéglátás
A személyes érintkezést megkövetelő iparágak súlyos zavart szenvedhetnek. Korai és hatásos beavatkozásokkal csökkenthető, de teljesen nem szüntethető meg a veszély, hacsak nem az egész társadalomra érvényes intézkedésekről van szó.
Nem lehet túlhangsúlyozni, mennyire fontos, hogy még az enyhe megfázásos tünetekkel rendelkezők is távolmaradjanak a munkától.
Legyen naplózva minden érintkezés minden nap, hogy fertőzés esetén a vállalkozás minden lehetséges érintettet értesíteni tudjon az alkalmazottakat és vevőket ért kockázatok és a károk minimalizálása érdekében.
Meg kell találni és be kell vezetni az üzletek lebonyolításának érintkezés nélküli módjait:
Megfelelő távolságtartás melletti sorbanállás, ablakos árukiadás és áruátvétel.
Autós-kiszolgálás
Érintkezés nélküli házhozszállítás
1. A maszkok használatát vita övezi, megjegyezzük, hogy (1) Bárki, akár enyhe tünetekkel, kerülje el az érintkezést másokkal, és viseljen maszkot ha elengedhetetlen érintkeznie másokkal nyilvánosan vagy magánjelleggel. (2) Elfogadott kell legyen maszkot viselni nyilvánosan, hogy a betegek ne érezzék magukat stigmatizálva és ne habozzanak maszkot húzni. (3) Ugyan a maszkok nem garantálják viselőjük egészségének biztonságát és hozzáférhetőségük korlátozott lehet a fontosabb orvosi/betegápolói igények kielégítése miatt, az olyan helyzetekben, ahol elkerülhetetlen mások közelsége drámaian csökkentik a fertőzés kockázatát. (4) 50 év felett vagy már előzetesen meglévő betegségnél, valamint veszélyeztetettebb területen, a fertőzés magas költségei indokolják a maszk viselését. Noha nem ideális, [újrahasználható, mosható maszkot](https://www.endcoronavirus.org/page/english-making-masks) lehet kézzel is készíteni, és a kórházak, gondozóintézmények, rehabilitációs központok, bentlakásos intézmények védelméhez szükség van rájuk.
